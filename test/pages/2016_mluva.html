<html>
<h1>Mluva do větru</h1>

<span class="location">Galerie Lauby, Ostrava</span>
</br>
<div class="gallery">

<a class="fancybox mezeraImage" rel="gallery1" href="images/2016/mluvadovetru/1.jpg">
	<img class="image lazy" src="images/2016/mluvadovetru/small/1.jpg" data-original="images/2016/mluvadovetru/small/1.jpg" alt="" />
</a>

<a class="fancybox mezeraImage" rel="gallery1" href="images/2016/mluvadovetru/2.jpg">
	<img class="image lazy" src="images/2016/mluvadovetru/small/2.jpg" data-original="images/2016/mluvadovetru/small/2.jpg" alt="" />	
</a>

<a class="fancybox mezeraImage" rel="gallery1" href="images/2016/mluvadovetru/3.jpg">
	<img class="image lazy" src="images/2016/mluvadovetru/small/3.jpg" data-original="images/2016/mluvadovetru/small/3.jpg" alt="" />	
</a>

<a class="fancybox mezeraImage" rel="gallery1" href="images/2016/mluvadovetru/4.jpg">
	<img class="image lazy" src="images/2016/mluvadovetru/small/4.jpg" data-original="images/2016/mluvadovetru/small/4.jpg" alt="" />	
</a>

<a class="fancybox mezeraImage" rel="gallery1" href="images/2016/mluvadovetru/5.jpg">
	<img class="image lazy" src="images/2016/mluvadovetru/small/5.jpg" data-original="images/2016/mluvadovetru/small/5.jpg" alt="" />
</a>
</div>

<audio controls autobuffer><source src="images/2016/mluvadovetru/mluvadovetru.mp3" data-original="images/2016/mluvadovetru/mluvadovetru.mp3" type="audio/mp3" ><source src="images/2016/mluvadovetru/mluvadovetru.mp3" data-original="images/2016/mluvadovetru/mluvadovetru.mp3" type="audio/ogg"></audio>

<p>
</br>
Už je tomu řada let, co výtvarní umělci přiřkli zvukovému médiu vizuální atributy a&nbsp;ještě mnohem déle, co se začali zaobírat synestetickým vztahem obrazu a zvuku. Příčin, proč se výtvarníci stále hojněji spoléhají na abstraktní teritorium zvukových vibrací, je nepřeberně. Může to být (akademický) zájem pojednat vztah jednoho média k druhému, může to být touha po dematerializaci uměleckého díla a stejně tak to může být i&nbsp;záležitost transkripce, dokumentace či potřeby zúročit místně specifický kontext. Jestliže se tedy dnes Julia Gryboś a Barbora Zentková rozhodly v Galerii Lauby pro aurální projekt, neznamená to, že by jejich volba představovala něco signifikantnějšího, než kdyby třeba stěny galerie pokryly obrazy. Důvody je třeba hledat jen a pouze v podstatě sdělení, které jsou – podle jejich přesvědčení – schopny nejlépe tlumočit právě skrze zvukový vjem.
Nejde ale jen o zvuk. Je důležité, že esenci tohoto vjemu tvoří věta „V závětří trčí ticho“ vypůjčená z básně malíře a&nbsp;literáta Petra Veselého, která dle autorek výmluvně a poeticky opisuje stav, v němž se nachází současné centrum Ostravy, zvláště pak to v bezprostředním okolí muzea. Sousloví, v němž se snoubí obecně sdílená zkušenost z opuštěného místa bez života s osobním pocitem nostalgie někoho, kdo v Ostravě po jistou dobu žil a studoval, má přirozeně daleko k otevřeně kritickému apelu. Povahou jde spíše o intimně symbolický komentář, čemuž odpovídá i efemérní, dematerializovaná forma ztvárnění. Text básně je sice připomenut nápisem na stěně, jeho podstata je ale dedikována jinam, výše po vertikále věže muzea, neboť jej autorky zašifrovaly i do zdejší zvonkohry, jejíž tóny v pravidelném hodinovém cyklu rozeznívají éter ústředního ostravského náměstí. A&nbsp;protože neexistuje žádný ustálený způsob jak přepsat text do not, rozhodly se sáhnout po již existující skladbě vztahující se k lokální identitě. Volba padla na symfonickou báseň Ocelové srdce místního hudebního skladatele Rudolfa Kubína (z cyklu Ostrava), z které notu po notě, písmeno po písmeni, extrahovaly výše uvedený text.  Když se tak zvony ve věži Ostravského muzea rozezní, jakoby přímo zosobňovaly ozvěnu toho, co je bezprostředně obklopuje. 
</br></br>
<p style="">Tomáš Knoflíček</p>
</br>
<p>Poděkování: Viktor Pantůček</p>
</br></br> </p>
</html>