<html>
<h1>AC/BC</h1>

<span class="location">Galerie Jelení, Praha</span>

<div class="gallery">

<a class="fancybox mezeraImage" rel="gallery1" href="images/2015/ACBC/1.jpg">
	<img class="image lazy" src="images/2015/ACBC/small/1.jpg" data-original="images/2015/ACBC/small/1.jpg" alt="" />
</a>
<a class="fancybox mezeraImage" rel="gallery1" href="images/2015/ACBC/2.jpg">
	<img class="image lazy" src="images/2015/ACBC/small/2.jpg" data-original="images/2015/ACBC/small/2.jpg" alt="" />
</a>
<a class="fancybox mezeraImage" rel="gallery1" href="images/2015/ACBC/3.jpg">
	<img class="image lazy" src="images/2015/ACBC/small/3.jpg" data-original="images/2015/ACBC/small/3.jpg" alt="" />
</a>
<a class="fancybox mezeraImage" rel="gallery1" href="images/2015/ACBC/4.jpg">
	<img class="image lazy" src="images/2015/ACBC/small/4.jpg" data-original="images/2015/ACBC/small/4.jpg" alt="" />
</a>
<a class="fancybox mezeraImage" rel="gallery1" href="images/2015/ACBC/5.jpg">
	<img class="image lazy" src="images/2015/ACBC/small/5.jpg" data-original="images/2015/ACBC/small/5.jpg" alt="" />
</a>
<a class="fancybox mezeraImage" rel="gallery1" href="images/2015/ACBC/6.jpg">
	<img class="image lazy" src="images/2015/ACBC/small/6.jpg" data-original="images/2015/ACBC/small/6.jpg" alt="" />
</a>
<a class="fancybox mezeraImage" rel="gallery1" href="images/2015/ACBC/7.jpg">
	<img class="image lazy" src="images/2015/ACBC/small/7.jpg" data-original="images/2015/ACBC/small/7.jpg" alt="" />
</a>
<a class="fancybox mezeraImage" rel="gallery1" href="images/2015/ACBC/8.jpg">
	<img class="image lazy" src="images/2015/ACBC/small/9.jpg" data-original="images/2015/ACBC/small/9.jpg" alt="" />
</a>
<a class="fancybox mezeraImage" rel="gallery1" href="images/2015/ACBC/10.jpg">
	<img class="image lazy" src="images/2015/ACBC/small/10.jpg" data-original="images/2015/ACBC/small/10.jpg" alt="" />
</a>
<a class="fancybox mezeraImage" rel="gallery1" href="images/2015/ACBC/11.jpg">
	<img class="image lazy" src="images/2015/ACBC/small/11.jpg" data-original="images/2015/ACBC/small/11.jpg" alt="" />
</a>
</div>

<audio controls autobuffer><source src="images/2015/ACBC/ACBC.mp3" data-original="images/2015/ACBC/ACBC.mp3" type="audio/mp3" ><source src="images/2015/ACBC/ACBC.ogg" data-original="images/2015/ACBC/ACBC.ogg" type="audio/ogg">
</audio>

<p></br>&nbsp;&nbsp;Začátkem listopadu jsme se s Barborou a Julií sešli, aby mi představily svůj záměr pro Jelení. Daly mi perspektivní kresbu umožňující nahlédnout do obou místností galerie zároveň. Dívám se na ni a snažím se vžít do pocitu diváka, který se z chodby chystá vstoupit do galerie. Vidí modrý koberec a slyší zvuk. V místnosti už nějací lidi jsou a bezděky se staví tak, aby mohli být se zvukem (mezi ostatními) na chvíli sami. Ještě než vejde, vybaví se mu instalace Floriana Heckera Formulation, kterou viděl v září v Hamburger Bahnhof, a způsob, jakým si tam lidé hledali místo v prostoru; jakým hledali bod, ke kterému upnou zrak, a zatím se v očích ostatních sami měnili na obrazy.</br></br>

	Zkouším si lidi odmyslet. Obě místnosti jsou nyní prázdné, z pravé do levé (z první do druhé) proniká zvuk. Nahrávka vyplňuje prostor galerie podobně, jako vyplňovaly rytmické údery bubnu prostor opuštěné tovární haly, v němž vznikal zvukový záznam. Zvuk nahrávky ale neutichá, obě místnosti jsou jej plné. Je jako hladina neviditelné vody, která se vedla nad modrou plochu koberce. V líných, dlouhých vlnách naráží hladina zvuku na plochu pláten, která visí v místnosti vlevo, i když se nikdo nedívá. Na rozdíl od zvuku bubnu, který už v tovární hale dávno utichl, zůstává barva na plátně položená právě tak, jak ji tam Barbora s Julií nanesly. Jedna vrstva barvy na druhé se rozprostírá od okraje k okraji. Barevné lazury vyplňují plochu obrazu, ale neopouští ji, jsou svázány rámy a ty jsou spojeny do bloku jako kameny v neproniknutelné zdi.</br></br>

	Snažím se představit si sám sebe, jak stojím před tímto obrazem-stěnou-hladinou. Snažím se upnout mysl k prostoru galerie, který je odsud nějakých dvě sta kilometrů, a dosadit do něj obraz, který nevidím, a zvuk, který neslyším, zatímco na monitoru na bílém „listě“ se rozlévají písmena, řádek za řádkem. Koukám na ten řádek s rozléváním písmen a vidím, jak mě zombiemetafory obklopují s hrozivým mručením podobně jako (ne)mrtví z Bílých hor krále Aragorna. Něco mi říká, že je nejvyšší čas zvednout hlavu nad hladinu a nadechnout se…
</br></br>
Jan Zálešák </p>

<p>
Hudba: Filip Johánek
</p>
</html>
